DZIENNIK USTAW
RZECZYPOSPOLITEJ POLSKIEJ
Warszawa, dnia 10 października 2018 r.
Poz. 1943
ROZPORZĄDZENIE
MINISTRA SPRAW WEWNĘTRZNYCH I ADMINISTRACJI 1)
z dnia 26 września 2018 r.
zmieniające rozporządzenie w sprawie określenia wzoru oraz trybu nadawania sztandaru jednostkom
organizacyjnym Państwowej Straży Pożarnej
Na podstawie art. 19 ustawy z dnia 24 sierpnia 1991 r. o Państwowej Straży Pożarnej (Dz. U. z 2018 r. poz. 1313, 1592
i 1669) zarządza się, co następuje:
§ 1. W rozporządzeniu Ministra Spraw Wewnętrznych z dnia 11 lipca 1992 r. w sprawie określenia wzoru oraz trybu
nadawania sztandaru jednostkom organizacyjnym Państwowej Straży Pożarnej (Dz. U. poz. 309 oraz z 2014 r. poz. 886)
wprowadza się następujące zmiany:
1) 	 § 2 otrzymuje brzmienie:
„§ 2. 1. Płatem sztandaru jest tkanina w kształcie kwadratu o boku długości 100 cm, koloru czerwonego (zbliżonego do koloru – czerwień sygnałowa – C:10 M:100 Y:100 K:20) po stronie głównej, a błękitnego (zbliżonego do
koloru – błękit lazur – C:100 M:50 Y:0 K:0) po stronie odwrotnej, obszyta obustronnie wzdłuż obwodu złotą taśmą
szerokości 1,5 cm oraz z trzech stron złotą frędzlą długości 5 cm.
2. Na stronie głównej płata sztandaru znajduje się równoramienny krzyż koloru białego, o długości ramion równej wymiarom płata sztandaru, kształtem podobny do państwowego odznaczenia Krzyż Zasługi. Szerokość ramion
krzyża przy krawędziach strony głównej płata sztandaru wynosi 40  cm. Pośrodku krzyża jest umieszczone godło
państwowe na okrągłej, czerwonej tarczy o  średnicy 40  cm, obramowanej białą krawędzią szerokości 1  cm oraz
wieńcem stylizowanych liści laurowych koloru złotego szerokości 6 cm. W odstępie 2 cm od strony zewnętrznej
wieńca biegnie pierścień koloru złotego szerokości 0,4 cm. Godło Rzeczypospolitej Polskiej przedstawia wizerunek
orła białego, ustalony ustawą z dnia 31 stycznia 1980 r. o  godle, barwach i hymnie Rzeczypospolitej Polskiej oraz
o pieczęciach państwowych (Dz. U. z 2018 r. poz. 441 i 1669). Wysokość godła wynosi 30 cm. Na stronie głównej
płata sztandaru umieszcza się, w  górnej części nad godłem, napis „W SŁUŻBIE”, natomiast w dolnej części, pod
godłem, napis „BOGU I OJCZYŹNIE”, albo napis: „BÓG HONOR OJCZYZNA”. Napis „BÓG HONOR OJCZYZNA”
ma kształt półkola. Litery o wysokości 6 cm są wykonane w kolorze złotym. Wzór strony głównej płata sztandaru jest
określony w załączniku nr 1 do rozporządzenia.
3. Na stronie odwrotnej płata sztandaru, w środku płata znajduje się wizerunek św. Floriana o wysokości 40 cm.
Nad wizerunkiem św. Floriana umieszcza się pełną nazwę jednostki, a pod wizerunkiem św. Floriana – nazwę siedziby
tej jednostki. Litery o wysokości 6 cm wykonane są w kolorze srebrnym. W dolnych rogach strony odwrotnej płata
sztandaru umieszcza się w lewym rogu rok powołania jednostki, a w prawym rogu rok nadania sztandaru. Wzór strony
odwrotnej płata sztandaru jest określony w załączniku nr 2 do rozporządzenia.
4.  Na stronie odwrotnej płata sztandaru, w  jego górnych rogach, mogą być umieszczone herby miejscowości
i ziem, oznaka pożarnicza Państwowej Straży Pożarnej, emblematy lub inicjały fundatora sztandaru.”;
1)

	

Minister Spraw Wewnętrznych i Administracji kieruje działem administracji rządowej – sprawy wewnętrzne, na podstawie § 1 ust. 2
pkt 2 rozporządzenia Prezesa Rady Ministrów z dnia 10 stycznia 2018 r. w sprawie szczegółowego zakresu działania Ministra Spraw
Wewnętrznych i Administracji (Dz. U. poz. 97 i 225).

﻿
Dziennik Ustaw	

–2–	

Poz. 1943

2) 	 w § 4 ust. 1 otrzymuje brzmienie:
„1. Drzewce sztandaru, długości 255 cm, jest wykonane z drewna toczonego o średnicy 4 cm, w kolorze ciemny
orzech. Drzewce jest dwudzielne, połączone metalowym gwintowanym złączem. Na drzewcu mogą być umieszczone
gwoździe pamiątkowe w złotym kolorze. Na dolnym końcu drzewca jest umieszczone stożkowate, metalowe okucie.
Elementy metalowe drzewca wykonane są w kolorze złotym.”;
3) 	 załącznik nr 1 do rozporządzenia otrzymuje brzmienie określone w załączniku nr 1 do niniejszego rozporządzenia;
4) 	 załącznik nr 2 do rozporządzenia otrzymuje brzmienie określone w załączniku nr 2 do niniejszego rozporządzenia.
§ 2. Sztandary jednostek organizacyjnych Państwowej Straży Pożarnej o dotychczasowych wzorach mogą być używane
do czasu nadania tym jednostkom sztandaru według wzoru określonego w rozporządzeniu zmienianym w § 1, w brzmieniu
nadanym niniejszym rozporządzeniem.
§ 3. Rozporządzenie wchodzi w życie po upływie 14 dni od dnia ogłoszenia.
Minister Spraw Wewnętrznych i Administracji: wz. J. Zieliński

﻿
Dziennik Ustaw	

–3–	

Załączniki do rozporządzenia Ministra
Spraw Wewnętrznych i AdministracjiPoz. 1943
z dniaZałączniki
26 września
2018 Ministra
r. (poz.
…….)
do rozporządzenia
Spraw
Wewnętrznych
i Administracji z dnia 26 września 2018 r. (poz. 1943)

Załącznik nr 1

Załącznik nr 1

albo
albo

1

﻿
Dziennik Ustaw	

–4–	

Poz. 1943

2

﻿
Dziennik Ustaw	

Załącznik Nr 2
–5–	

Poz. 1943
Załącznik nr 2

