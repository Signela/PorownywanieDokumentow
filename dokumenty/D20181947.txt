DZIENNIK USTAW
RZECZYPOSPOLITEJ POLSKIEJ
Warszawa, dnia 11 października 2018 r.
Poz. 1947
ROZPORZĄDZENIE
MINISTRA OBRONY NARODOWEJ
z dnia 17 września 2018 r.
w sprawie wymagań kwalifikacyjnych do wykonywania pomiarów hydrograficznych
Na podstawie art. 41e ust. 5 pkt 2–5 ustawy z dnia 21 marca 1991 r. o obszarach morskich Rzeczypospolitej Polskiej
i administracji morskiej (Dz. U. z 2017 r. poz. 2205 oraz z 2018 r. poz. 317, 1338 i 1563) zarządza się, co następuje:
§ 1. Rozporządzenie określa:
1)	

szczegółowe wymagania kwalifikacyjne do wykonywania pomiarów hydrograficznych, w tym sposób ustalania okresu
praktyki, o której mowa w art. 41e ust. 4 pkt 3 ustawy z dnia 21 marca 1991 r. o obszarach morskich Rzeczypospolitej
Polskiej i administracji morskiej, zwanej dalej „ustawą”;

2)	

ramowe programy szkoleń dla hydrografów morskich;

3)	

tryb uzyskiwania i wzory dyplomów hydrografa morskiego kategorii A i kategorii B;

4)	

tryb weryfikacji oraz uznawania instytucji, organizacji i ośrodków szkolenia prowadzących szkolenia hydrografów
kategorii A lub B, zwanych dalej „instytucją, organizacją i ośrodkiem szkolenia”, oraz warunki cofnięcia uznania tych
podmiotów i ubiegania się o ponowne uznanie.

§ 2. Wykonywanie pomiarów hydrograficznych na polskich obszarach morskich na potrzeby bezpieczeństwa żeglugi,
kartografii morskiej, projektowania posadawiania oraz kontroli budowli hydrotechnicznych, planowania przestrzennego
oraz ochrony środowiska wymaga posiadania przez:
1)	

hydrografa morskiego kategorii A – wiedzy teoretycznej oraz umiejętności praktycznych, które pozwalają na samodzielne:
a)	 planowanie, prowadzenie oraz nadzorowanie kompleksowych prac hydrograficznych,
b)	 realizowanie kontroli jakości prac hydrograficznych,
c)	 autoryzowanie wykonanych prac hydrograficznych,
d)	 wykonywanie innych zadań zabezpieczenia hydrograficznego działalności ludzkiej na morzu;

2)	

hydrografa morskiego kategorii B – wiedzy teoretycznej oraz umiejętności praktycznych, które pozwalają na samodzielne:
a)	 przygotowanie sprzętu niezbędnego do pomiarów prowadzonych w ramach prac hydrograficznych,
b)	 wykonywanie pomiarów, z  wykorzystaniem różnorodnych systemów i  urządzeń pomiarowych, z  uwzględnieniem błędów i ograniczeń stosowanych urządzeń,
c)	 dokonywanie bieżącej kontroli pomiarów oraz wstępne opracowanie ich wyników.

﻿
Dziennik Ustaw	

–2–	

Poz. 1947

§ 3. 1. Do ustalenia wymaganego okresu praktyki dla hydrografa morskiego kategorii:
1)	

A – przyjmuje się 450 dni, przy czym za jeden dzień praktyki uznaje się wykonywanie prac związanych z pomiarami
hydrograficznymi w wymiarze 8 godzin;

2)	

B – przyjmuje się 225 dni, przy czym za jeden dzień praktyki uznaje się wykonywanie prac związanych z pomiarami
hydrograficznymi w wymiarze 8 godzin.
2. Do okresu praktyki wlicza się prace związane z pomiarami hydrograficznymi:

1)	

po odbyciu szkolenia, o którym mowa w art. 41e ust. 4 pkt 2 ustawy;

2)	

wykonywane pod nadzorem hydrografa morskiego, który posiada dyplom hydrografa morskiego kategorii A, potwierdzone jego podpisem i podpisem dowódcy/kierownika jednostki, w której była odbywana praktyka.

§ 4. 1. Ramowe programy szkoleń dla hydrografów morskich określają minimalny zakres tematyki i zagadnień, które są
uwzględniane przez instytucje, organizacje i ośrodki szkolenia, odpowiednio do wymagań kwalifikacyjnych dla hydrografów morskich kategorii A lub B.
2. Ramowy program szkolenia dla hydrografów morskich kategorii:
1)	

A – jest określony w załączniku nr 1 do rozporządzenia;

2)	

B – jest określony w załączniku nr 2 do rozporządzenia.

§ 5. 1. Dyplom hydrografa morskiego wydaje się na wniosek o wydanie dyplomu hydrografa morskiego kategorii A
albo B złożony do Szefa Biura Hydrograficznego Marynarki Wojennej, zwanego dalej „Szefem BHMW”.
2. Wniosek o wydanie dyplomu hydrografa morskiego zawiera:
1)	

imię i nazwisko;

2)	

numer PESEL albo numer paszportu albo dowodu osobistego;

3)	

adres do korespondencji;

4)	

numer telefonu;

5)	

adres poczty elektronicznej;

6)	

podpis wnioskodawcy.
3. Do wniosku o wydanie dyplomu hydrografa morskiego dołącza się:

1)	

dokumenty potwierdzające posiadanie wykształcenia, o którym mowa w art. 41e ust. 4 pkt 1 ustawy;

2)	

dokumenty potwierdzające odbycie szkolenia, o którym mowa w art. 41e ust. 4 pkt 2 ustawy;

3)	

dokumenty potwierdzające odbycie praktyki, o której mowa w art. 41e ust. 4 pkt 3 ustawy;

4)	

dwie fotografie.

4. Szef BHMW, w terminie do 30 dni od dnia wpływu wniosku, wzywa wnioskodawcę w formie pisemnej do uzupełnienia braków formalnych albo wydaje dyplom hydrografa morskiego.
5. Dyplom hydrografa morskiego jest wydawany wnioskodawcy w siedzibie Biura Hydrograficznego Marynarki Wojennej
po pisemnym potwierdzeniu faktu odbioru.
6. Wzór dyplomu hydrografa morskiego kategorii:
1)	

A – jest określony w załączniku nr 3 do rozporządzenia;

2)	

B – jest określony w załączniku nr 4 do rozporządzenia.

﻿
Dziennik Ustaw	

–3–	

Poz. 1947

§ 6. 1. Weryfikacja instytucji, organizacji i ośrodków szkolenia odbywa się przez rozpatrzenie wniosku o akceptację
programu szkolenia, złożonego przez instytucję, organizację albo ośrodek szkolenia.
2. Szef BHMW rozpatruje wniosek, o którym mowa w ust. 1, w terminie 30 dni od dnia jego wpływu oraz informuje
instytucję, organizację albo ośrodek szkolenia o uznaniu albo odmowie uznania.
3. Wniosek, o którym mowa w ust. 1, zawiera następujące informacje:
1)	

nazwę i cel szkolenia, w tym:
a)	 ogólną strukturę programu, obejmującą: charakterystykę poszczególnych grup przedmiotów (modułów szkoleniowych), wraz z  częściami szkolenia praktycznego, seminariów, ćwiczeń terenowych oraz egzaminów, czas
trwania poszczególnych modułów i przedmiotów, całkowitą liczbę godzin wykładów, laboratoriów oraz kierowanych i niekierowanych ćwiczeń praktycznych, przewidywanych dla każdego studenta (uczestnika),
b)	 szczegółowe karty przedmiotów dla wszystkich przedmiotów przewidzianych w  programie, zawierające: cele
kształcenia w każdym przedmiocie, szczegółowy wykaz tematów (wykładów, ćwiczeń i laboratoriów), z podaniem liczby godzin i zamierzonych efektów kształcenia oraz ze wskazaniem odniesienia do określonego elementu szkoleniowego według klasyfikacji podanej dla ramowych programów szkolenia, o których mowa w § 4;

2)	

czas trwania szkolenia – okres wyrażony w tygodniach i semestrach;

3)	

miejsce planowanych zajęć (teoretycznych i praktycznych);

4)	

oczekiwane wielkości poszczególnych grup szkoleniowych;

5)	

dane o kadrze dydaktycznej, planowanej do prowadzenia zajęć, z podaniem kwalifikacji naukowych, doświadczenia
hydrograficznego i dorobku publikacyjnego każdego wykładowcy (instruktora);

6)	

wyposażenie dydaktyczne do ćwiczeń praktycznych i laboratoriów – listę i charakterystykę wyposażenia technicznego, w tym pakietów specjalistycznego oprogramowania hydrograficznego, które są przewidziane do realizacji zajęć
danego szkolenia, a także wykaz literatury oraz innych środków (mapy, planszety, środki audiowizualne), które mają
być wykorzystywane w czasie szkolenia;

7)	

oferowane dodatkowe moduły szkoleniowe;

8)	

zasady oceniania i egzaminowania.

4. Po zakończeniu szkolenia dla hydrografów morskich instytucja, organizacja lub ośrodek szkolenia przedstawia Szefowi BHMW sprawozdanie, które zawiera informacje o tym szkoleniu i osiągniętych rezultatach, wraz z listą absolwentów.
5. Zmiany programów szkolenia dla hydrografów morskich wymagają akceptacji Szefa BHMW.
6. Szef BHMW może cofnąć uznanie instytucji, organizacji lub ośrodkowi szkolenia, jeżeli w trakcie trwania szkolenia
nastąpi zmiana informacji, o których mowa w ust. 3, bez wcześniejszego uzgodnienia tych zmian z Szefem BHMW.
7. Szef BHMW może cofnąć uznanie instytucji, organizacji lub ośrodkowi szkolenia z powodu negatywnych wyników
przeprowadzonej weryfikacji szkolenia.
8. W przypadku odmowy uznania albo cofnięcia uznania instytucji, organizacji lub ośrodkowi szkolenia, do ubiegania
się o ponowne uznanie przepisy ust. 1–7 stosuje się odpowiednio.
§ 7. Rozporządzenie wchodzi w życie po upływie 14 dni od dnia ogłoszenia.
Minister Obrony Narodowej: wz. T. Zdzikot

﻿
Dziennik Ustaw	

–4–	

Poz. 1947
Załączniki do rozporządzenia Ministra Obrony Narodowej
z dnia 17 września 2018 r. (poz. 1947)

Załącznik nr 1

RAMOWY PROGRAM SZKOLENIA DLA HYDROGRAFÓW MORSKICH KATEGORII A
1.	

Przedmioty ogólne:
a)	 matematyka, statystyka i teoria obserwacji (B1)*:
–	 geometria i algebra liniowa (B1.1),
–	 rachunek różniczkowy i równania różniczkowe (B1.2),
–	 rachunek prawdopodobieństwa i statystyka (B1.3),
b)	 informatyka i techniki komunikacji (B2):
–	 systemy komputerowe (B2.1),
–	 oprogramowanie biurowe (B2.2),
–	 elementy programowania (B2.3),
–	 usługi sieciowe i Internet (B2.4),
–	 bazy danych (B2.5),
c)	 fizyka (B3):
–	 kinematyka (B3.1),
–	 grawimetria (B3.2),
–	 magnetyzm (B3.3),
–	 teoria fal (B3.4),
–	 fale elektromagnetyczne (B3.5),
–	 optyka geometryczna (B3.6),
–	 lasery (B3.7),
–	 przetworniki i pomiar czasu (B3.8),
d)	 nautyka (B4):
–	 środki i systemy oznakowania nawigacyjnego (B4.1),
–	 Światowy Morski System Łączności Alarmowej i Bezpieczeństwa (GMDSS – Global Maritime Distress and
Safety System) (B4.2),
–	 nawigacyjne mapy morskie (B4.3),
–	 publikacje nautyczne (B4.4),
–	 kompasy (B4.5),
–	 procedury bezpieczeństwa na morzu (B4.6),
–	 zasady bezpieczeństwa pracy i dobrej praktyki morskiej (B4.7),
–	 liny i kable (B4.8),
–	 holowane i opuszczane przyrządy pomiarowe (B4.9),
–	 kotwiczenie (B4.10),
–	 cumowanie (B4.11),
e)	 meteorologia (B5):
–	 podstawy meteorologii i obserwacji meteorologicznych (B5.1),
–	 wiatr i fale morskie (B5.2),
–	 prognozowanie pogody (B5.3).

﻿
Dziennik Ustaw	
2.	

–5–	

Przedmioty podstawowe:
a)	 podstawy obliczeń kartograficznych i geodezyjnych (F1):
–	 geodezja fizyczna (F1.1),
–	 systemy współrzędnych (F1.2),
–	 pomiary lądowe (F1.3),
–	 niwelacja (F1.4),
–	 odwzorowania kartograficzne (F1.5),
–	 trygonometria, teoria obserwacji i metoda najmniejszych kwadratów (F1.6),
b)	 oceanografia (F2):
–	 masy wodne i ich cyrkulacja (F2.1),
c)	 geologia i geofizyka (F3):
–	 geologia (F3.1),
–	 geofizyka morza (F3.2).

3.	

Przedmioty specjalistyczne:
a)	 pozycjonowanie (H1):
–	 systemy odniesienia statków i przyrządów pomiarowych (H1.1),
–	 Światowe Systemy Nawigacji Satelitarnej (GNSS – Global Navigation Satellite Systems) (H1.2),
–	 systemy inercjalne (H1.3),
–	 systemy nawigacji podwodnej (H1.4),
–	 pozycjonowanie na profilu (H1.5),
b)	 hydroakustyczne urządzenia pomiarowe (H2):
–	 podstawy hydroakustyki (H2.1),
–	 systemy jednowiązkowe (H2.2),
–	 systemy sonarowe (H2.3),
–	 systemy wielowiązkowe (H2.4),
–	 rozpraszanie wsteczne wiązki hydroakustycznej (Backscatter) (H2.5),
c)	 systemy laserowe oraz teledetekcja w hydrografii H3:
–	 systemy laserowe (LiDAR – Light Detection And Ranging) (H3.1),
–	 teledetekcja (H3.2),
d)	 prowadzenie pomiarów hydrograficznych (H4):
–	 planowanie prac hydrograficznych (H4.1),
–	 prowadzenie prac hydrograficznych (H4.2),
–	 charakteryzowanie dna (H4.3),
e)	 poziom wody i pływy (H5):
–	 poziom wody na wodach pływowych i bezpływowych (H5.1),
–	 pomiary poziomu wody (H5.2),
–	 modelowanie pływów (H5.3),
–	 modele odstępów elipsoidalnych oraz pionowe układy odniesień przestrzennych (H5.4),
–	 prądy morskie (H5.5),
f)	

zbieranie i opracowywanie danych hydrograficznych (H6):
–	 pozyskiwanie i kontrolowanie danych pomiarowych w czasie rzeczywistym (H6.1),
–	 filtrowanie i estymowanie danych batymetrycznych (H6.2),

Poz. 1947

﻿
Dziennik Ustaw	

–6–	

Poz. 1947

g)	 zarządzanie danymi hydrograficznymi (H7):
–	 organizacja i prezentacja danych (H7.1),
–	 źródła i rozpowszechnianie morskich danych przestrzennych (H7.2),
–	 integracja i wizualizacja danych przestrzennych oraz gotowe produkty (H7.3),
h)	 prawne aspekty prac hydrograficznych (H8):
–	 wiarygodność produktów (H8.1),
–	 morskie strefy (H8.2).

 znaczenia literowe przyjęte według dokumentu Międzynarodowej Organizacji Hydrograficznej (IHO – International
* O
Hydrographic Organization) S-5 A – Standards of Competence for Category „A” Hydrographic Surveyors.

﻿
Dziennik Ustaw	

–7–	

Poz. 1947
Załącznik nr 2

RAMOWY PROGRAM SZKOLENIA DLA HYDROGRAFÓW MORSKICH KATEGORII B
1.	

Przedmioty ogólne:
a)	 matematyka i statystyka oraz teoria błędów (B1)*:
–	 algebra liniowa (B1.1),
–	 rachunek różniczkowy (B1.2),
–	 trygonometria (B1.3),
–	 statystyka (B1.4),
–	 teoria błędów (B1.5),
–	 metoda najmniejszych kwadratów (B1.6),
–	 interpolacja (B1.7),
b)	 technologie informatyczne i komunikacyjne (B2):
–	 systemy komputerowe (B2.1),
–	 oprogramowanie biurowe (B2.2),
–	 elementy programowania (B2.3),
–	 usługi sieciowe i Internet (B2.4),
–	 bazy danych (B2.5),
c)	 fizyka (B3):
–	 mechanika (B3.1),
–	 grawimetria (B3.2),
–	 teoria fal (B3.3),
d)	 nauka o Ziemi (B4):
–	 geografia i geologia (B4.1),
–	 osady denne (B4.2),
e)	 nautyka (B5):
–	 konwencjonalne środki oznakowania nawigacyjnego (B5.1),
–	 Światowy Morski System Łączności Alarmowej i Bezpieczeństwa (GMDSS – Global Maritime Distress and
Safety System) (B5.2),
–	 nawigacyjne mapy morskie (B5.3),
–	 publikacje nautyczne (B5.4),
–	 kompasy (B5.5),
–	 procedury bezpieczeństwa na morzu (B5.6),
–	 zasady bezpieczeństwa pracy i dobrej praktyki morskiej (B5.7),
–	 liny i kable (B5.8),
–	 obsługa przyrządów pomiarowych holowanych i opuszczanych za burtę (B5.9),
–	 kotwiczenie (B4.10),
–	 cumowanie (B4.11),
f)	

meteorologia (B6):
–	 podstawy obserwacji meteorologicznych (B6.1),
–	 wiatr (B5.2),
–	 prognozowanie pogody (B5.3).

﻿
Dziennik Ustaw	
2.	

–8–	

Poz. 1947

Przedmioty specjalistyczne:
a)	 hydroakustyka (E1):
–	 teoria akustyki (E1.1),
–	 echosondy jednowiązkowe i sonary boczne (E1.2),
–	 systemy wielowiązkowe (E1.3),
b)	 teledetekcja (E2):
–	 systemy laserowe (LiDAR – Light Detection And Ranging) (E2.1),
–	 teledetekcja (E2.2),
c)	 poziom morza i pływy (E3):
–	 zasady określania poziomu morza (E3.1),
–	 pomiary poziomu morza (E3.2),
–	 poprawki na poziom morza (E3.3),
–	 prądy morskie (E3.4),
d)	 pozycjonowanie (E4):
–	 geodezja (E4.1),
–	 podstawy kartografii (E4.2),
–	 określanie pozycji, metody i techniki (E4.3),
–	 określanie wysokości (E4.4),
–	 hydroakustyczne systemy określania pozycji (E4.5),
–	 nawigacja inercjalna (E4.6),
–	 niepewność pozycjonowania (E4.7),
e)	 wykonywanie prac hydrograficznych (E5):
–	 planowanie prac hydrograficznych (E5.1),
–	 prowadzenie prac hydrograficznych (E5.2),
–	 hydrograficzna dokumentacja pomiarowa (E5.3),
–	 prawne aspekty prowadzenia prac hydrograficznych (E5.4),
f)	

zarządzanie danymi hydrograficznymi (E6):
–	 pozyskiwanie i kontrolowanie danych pomiarowych w czasie rzeczywistym (E6.1),
–	 opracowywanie i analiza danych (E6.2),
–	 organizacja i prezentacja danych (E6.3),

g)	 nauka o środowisku (E7):
–	 oceanografia (E7.1),
–	 geologia i geofizyka morza (E7.2),
–	 wpływ środowiska na pomiary hydrograficzne (E7.3).

* Oznaczenia literowe przyjęte według dokumentu Międzynarodowej Organizacji Hydrograficznej

﻿
Dziennik Ustaw	

–9–	

Poz. 1947
Załącznik nr 3

WZÓR DYPLOMU HYDROGRAFA MORSKIEGO KATEGORII A

DYPLOM HYDROGRAFA MORSKIEGO
numer

Biuro Hydrograficzne
Marynarki Wojennej


Okaziciel niniejszego dyplomu posiada
wiedzę, umiejętności i doświadczenie w wykonywaniu
prac hydrograficznych stosownie do wymagań określonych
w publikacji IHO S-5A “Standards of Competence
for Category A Hydrographic Surveyors”

miejsce na zdjęcie

Kategoria A

……………………………..
Imię i nazwisko

mp.
……………………………………..

……………………………..
Podpis posiadacza dyplomu

Szef Biura Hydrograficznego Marynarki Wojennej
Gdynia, dnia

﻿
Dziennik Ustaw	

– 10 – 	

Poz. 1947
Załącznik nr 4

WZÓR DYPLOMU HYDROGRAFA MORSKIEGO KATEGORII B

DYPLOM HYDROGRAFA MORSKIEGO
numer

Biuro Hydrograficzne
Marynarki Wojennej


Okaziciel niniejszego dyplomu posiada
wiedzę, umiejętności i doświadczenie w wykonywaniu
prac hydrograficznych stosownie do wymagań określonych
w publikacji IHO S-5B “Standards of Competence
for Category B Hydrographic Surveyors”

miejsce na zdjęcie

Kategoria B

……………………………..
Imię i nazwisko

mp.
……………………………………..

……………………………..
Podpis posiadacza dyplomu

Szef Biura Hydrograficznego Marynarki Wojennej
Gdynia, dnia 

